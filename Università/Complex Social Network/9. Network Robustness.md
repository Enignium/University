I network costituiscono la base di quasi tutti i sistemi reali biologici, tecnologici, sociali e ingegneristici.
# Robustezza

Si definisce *Robustezza* la capacità della rete di continuare a funzionare anche in presenza di guasti o rimozioni di nodi.

La struttura del network è ciò che ne determina la sua sopravvivenza:

- Hub: (nodi altamente connessi) mantengono la coesione;

- Ridondanza: offre percorsi alternativi;

- Clustering: (connessioni locali dense) limita la frammentazione;


> [!caution] Nota
> Gli errori e i guasti sono inevitabili in qualsiasi sistema, nonostante ciò, **molti sistemi naturali e sociali mostrano una sorprendente capacità di mantenere le proprie funzioni anche quando alcuni componenti falliscono**. **Non è il singolo nodo** a determinare la sopravvivenza di una rete, ma **l’organizzazione complessiva dei collegamenti**
> 
## Percolation Theory

![[Immagini/Complex Social Network/Pasted image 20251029153143.png|400]]

I grafi rappresentano dei **Random Networks**, caratterizzate dall’assenza di veri e propri hub.  
La figura mostra l’effetto della **rimozione progressiva di nodi** sulla connettività della rete.
La **rimozione di un nodo qualsiasi** (come quello evidenziato in verde) comporta l’eliminazione automatica di tutti gli archi ad esso collegati.  
Questo processo, anche se applicato a un numero limitato di nodi, può determinare una **riduzione significativa della connettività complessiva**, fino a provocare la **frammentazione** del grafo in **più sottocomponenti isolate**.

> [!caution] Nota
> In molte reti reali, la perdita di un singolo nodo ha effetti limitati; ma la perdita di **nodi altamente connessi (hub)** può provocare un **collasso improvviso**.

## Percolazione

La **teoria della percolazione** descrive il modo in cui la **connettività di un sistema** emerge gradualmente man mano che aumenta la **probabilità p** che due nodi siano connessi.

![[Immagini/Complex Social Network/Pasted image 20251029160441.png|700]]

- Per **valori bassi di p (es. p = 0.1)**, la rete contiene solo **piccoli cluster isolati** (figura a)
- Quando **p supera un valore critico pₙ**, questi piccoli cluster iniziano a **fondersi**, dando origine a una **componente gigante** che attraversa l’intera rete (figura b)

In corrispondenza di $p_c$ si osserva quindi una **transizione di fase**: il sistema passa da una condizione disconnessa a una condizione globalmente connessa.

>[!caution] Nota
> Come esattamente per i modelli Random Networks, esperimenti diversi, danno risultati diversi. Quindi con la stessa probabilità ogni volta si otterranno componenti diverse.

> [!caution]- Andamento della dimensione media dei cluster
> Nel grafico c è rappresentata la variazione della dimensione media dei cluster, indicata con $s$, in funzione della probabilità $p$
> 
> - Quando la probabilità $p$ è molto bassa, la maggior parte dei nodi rimane isolata o forma gruppi di pochissimi elementi: in questa fase i cluster sono piccoli e la media di $s$ assume valori bassi
> 
> - Man mano che $p$ aumenta, i nodi attivi diventano più numerosi e iniziano a connettersi tra loro. I piccoli cluster cominciano a fondersi, creando strutture sempre più grandi: di conseguenza la dimensione media di $s$ cresce rapidamente
> 
> - Questo processo continua fino a raggiungere la soglia critica di percolazione $p_c$, dove i cluster si uniscono in modo massivo e si forma per la prima volta una componente gigante che attraversa la rete
> 
> - In corrispondenza di questo punto, la media di $s$ raggiunge il suo massimo valore: è il momento in cui la rete passa dallo stato frammentato a quello globalmente connesso
> 
> - Dopo la soglia $p_c$, la maggior parte dei nodi entra a far parte del cluster gigante, mentre i pochi cluster rimanenti, che non ne fanno parte, sono piccoli e numericamente scarsi
> 
> - Poiché la media di $s$ viene calcolata escludendo il cluster percolante, la media della dimensione dei cluster residui diminuisce oltre $p_c$

> [!caution]- Andamento della Probabilità $P_{\infty}$
> Nel grafico d è mostrato come varia $P_{\infty}$, la probabilità che un nodo scelto a caso appartenga alla componente più grande del sistema, in funzione della probabilità di connessione $p$
> 
> - Quando $p$ è molto piccolo, la rete è composta da tanti cluster isolati di piccole dimensioni. In questa fase non esiste una componente gigante, quindi $P_{\infty}$ = 0: nessun nodo può far parte di un cluster che si estende su scala globale
> 
> - Man mano che _p_ aumenta, i cluster iniziano a fondersi, ma fino alla soglia critica $p_c$ la rete rimane comunque frammentata; la probabilità di trovare un nodo nella componente più grande resta praticamente nulla
> 
> - Raggiunta la soglia di percolazione $p_c$, avviene un cambiamento improvviso: i cluster si uniscono e compare una componente gigante che connette una frazione significativa dei nodi della rete
> 
> - Da questo punto in poi, $P_{\infty}$ diventa maggiore di zero e cresce rapidamente al crescere di $p$: più nodi sono attivi, più alta è la probabilità che un nodo qualsiasi appartenga al cluster percolante
> 
> Per valori di $p$ molto alti, quasi tutti i nodi fanno parte della componente gigante e $P_{\infty}$ tende a 1, indicando che la rete è ormai quasi completamente connessa
### Emergence and Disappearance of Large-Scale Connectivity

La **transizione di percolazione** è il fenomeno di **comparsa e scomparsa della connettività globale** in una rete soggetta a **rimozione casuale di nodi o link**.

Definiamo come *Percolation Threshold* $p_c$ la soglia critica oltre la quale la rete passa da uno stato frammentato ad uno stato connesso.

- Per $p < p_c$ : i nodi sono riuniti in piccoli cluster isolati $\rightarrow$ **assenza di connettività globale**.

- Per $p > p_c$ : compare una **componente gigante** che connette la maggior parte dei nodi $\rightarrow$ **rete "percolante"**.
 
Definiamo come *Critical Exponents*:
$$\langle s \rangle \sim |p - p_c|^{-\gamma}$$

Con $p$ probabilità attuale, $p_c$ probabilità critica e $\gamma$ parametro discriminante, la dimensione media dei cluster finiti.
Cresce rapidamente all’avvicinarsi di $p_c$ $\rightarrow$ diverge al punto critico ([[Andamento all'aumentare di p_c|figura c]])

$$P_{\infty} \sim (p - p_c)^{\beta}$$

Con $\beta$ come parametro discriminante, la probabilità che un nodo scelto casualmente appartenga alla componente gigante.  
Per $p < p_c$ vale 0, mentre per $p > p_c$ aumenta rapidamente ([[Andamento all'aumentare di p_c|figura d]])

$$\xi \sim |p - p_c|^{-\nu}$$

Con $\nu$ come parametro discriminante, la distanza media fra nodi appartenenti allo stesso cluster.
Al punto $p_c$ , ξ diverge: l’intera rete diventa interconnessa

>[!caution] Nota
 >La **transizione di percolazione** rappresenta la **soglia di robustezza strutturale** di una rete: sotto $p_c$ il sistema è frammentato e vulnerabile, sopra $p_c$ diventa robusto e capace di mantenere la propria funzionalità globale.  
È un fenomeno **universale**, analogo alle transizioni di fase in fisica (come il passaggio acqua–ghiaccio), che descrive come la **struttura di un network determina la sua resilienza** a errori o attacchi.

>[!danger] Importante
>La soglia critica $p_c$ **dipende dalla dimensionalità del sistema**: al crescere della dimensione, diminuisce la frazione di nodi necessari per ottenere la connettività globale. 
>- In **2D (reticolo quadrato)**: $p_c$ ≈ 0.593
>- In **3D (reticolo cubico)**: $p_c$ ≈ 0.3116
Questo accade perché, in dimensioni maggiori, **ogni nodo può connettersi a un numero più elevato di vicini**, aumentando le probabilità di formare un cluster percolante

## Inverse Percolation Transition and Robustness

La teoria della percolazione inversa descrive l'impatto della perdita casuale di nodi sull'integrità strutturale del sistema.
Considerando un **reticolo quadrato** caratterizzato da n collegamenti tra n nodi, rimuovendo casualmente una frazione f di nodi, si avranno degli effetti sulla connettività globale.

- Per f piccolo, i nodi rimossi non produrranno grossi danni in quanto la rete conserverà la componente gigante

- Aumentando f, i nodi inizieranno ad isolarsi, la componente gigante quindi si restringerà

- Quando $f > f_c$ la componente gigante crollerà bruscamente formando piccoli componenti connesse
 
![[Pasted image 20251030093532.png|650]]

Il grafico sopra mostra la dipendenza di $P_{\infty}$ da $f$ :

- Per $f < f_n$ $\rightarrow$ $P_{\infty} > 0$ : Esiste ancora una componente gigante

- $f\ {\geq}\ f_n$ $\rightarrow$ $P_{\infty} > 0$ : La rete di frammenta completamente

>[!caution] Osservazione
>La transizione non è graduale ma **discontinua**, esattamente come una **transizione di fase**: un piccolo aumento di $f$ oltre la soglia provoca la perdita improvvisa della connettività globale.

Vediamo l'equivalenza con la percolazione diretta ponendo: $$f = 1-p$$ la rimozione di nodi (f) corrisponde alla riduzione della probabilità di occupazione (p). Pertanto i parametri critici ($\gamma,\ \beta,\ \nu$) che descrivono la transizione restano invariati.

# Percolazione nelle reti Reali

La teoria affrontata, studia il caso ideale usando un reticolo quadrato, le reti reali non hanno però una struttura regolare.
La logica rimane la stessa ma dipende strettamente dalla topologia della rete.

- Nei Random Networks la percolazione descrive il fenomeno del collasso: la rete subisce quindi una transizione di fase improvvisa quando la frazione di nodi rimossi supera una soglia critica $f_c$Gli esponenti critici che governano questa transizione sono: $$\gamma_p=1,\ \beta_p =1,\ \nu=\frac{1}{2}$$
- Nelle Scale-free networks, alcune caratteristiche cambiano: la presenza di hub ad altissimo grado modifica la soglia e la natura della transizione

# Robustezza nella reti Scale-free

Come detto pocanzi, le reti Scale-free si comportano diversamente dalle reti regolari o casuali: sono caratterizzati da una distribuzione del grado che segue una legge di potenza e quindi contiene pochi hub estremamente connessi e molti nodi connessi debolmente.

>[!question] Quesito
>Come influenzano questi hub la transizione di percolazione e la robustezza complessiva della rete?

Consideriamo la **rete Internet** vista a livello di router.  
Rimuoviamo i nodi in modo casuale, uno dopo l’altro, osservando come varia la dimensione della **componente gigante**.
Secondo la teoria classica della percolazione, quando la frazione di nodi rimossi supera la soglia $f_c$ la rete dovrebbe frammentarsi improvvisamente in molte sottoreti isolate.
Nonostante ciò non è il comportamento osservato:
- Anche rimuovendo una grande frazione di nodi, la rete continua a restare connessa

- La componente gigante diminuisce gradualmente, collassando solo quando quasi tutti i nodi vengono rimossi

>[!caution] Osservazione
>Non esiste una soglia di percolazione visibile come nei reticoli o nei random network!

>[!summary] Interpretazione
>Nelle reti Scale-free la connettività globale è mantenuta da pochi hub al alto grado, che fungono da colonne portanti. La maggior parte dei nodi, sono di grado basso e quindi possono essere rimossi senza effetti significativi. Gli hub assicurano la rete connessa.

![[Pasted image 20251030160023.png|400]]

I due grafici rappresentano la dimensione relativa della componente gigante, espressa come rapporto tra la frazione di nodi rimossi e la percentuale di nodi ancora appartenenti alla componente gigante: $$\frac{P_{\infty}(f)}{P_{\infty}(0)}$$
La figura a (internet) come la figura b (Rete Scale-free simulata) mostra che la componente gigante decresce lentamente al crescere di $f$. Anche dopo aver eliminato il 70-80% dei nodi, la rete resta connessa. Ancora una volta, per spezzare la connettività globale bisogna rimuovere quasi tutti i router.

## Criterio di Molloy-Reed

Permette di determinare in modo generale se una rete possiede o meno una **componente gigante** indipendentemente dal tipo di distribuzione dei gradi.

> [!check] Assunzione
> Perché una rete sia globalmente connessa, i nodi devono, in media, collegarsi ad **almeno due altri nodi** all’interno della componente gigante.

Formula generale: $$k = \frac{\langle k^2 \rangle}{\langle k \rangle} > 2$$
Con $\langle k \rangle$ grado medio dei nodi e $\langle k^2 \rangle$ media del quadrato dei gradi, che misura la varianza della distribuzione. $k$ quindi corrisponde al rapporto che combina densità e dispersione della connettività

- Se $k < 2$ $\rightarrow$ la rete **non ha una componente gigante**, ma tanti piccoli cluster isolati

- Se $k > 2$ $\rightarrow$ esiste una **componente gigante** $\rightarrow$ la rete è connessa su larga scala
  
Più grande è $\langle k^2 \rangle$, più è probabile che la rete resti connessa anche dopo guasti.

Si può quindi estendere la formula della soglia critica di frammentazione $f_c$: $$f_c = 1\ -\ \frac{1}{\frac{\langle k^2\rangle}{\langle k \rangle} - 1}$$
La formula collega direttamente la **soglia critica** alla **varianza della distribuzione dei gradi**
#### Caso Erdos-Renyi

Per una random network vale : $$ \langle k^2 \rangle = \langle k \rangle * (\langle k \rangle + 1) $$ quindi:

$$ f_c = 1 - \frac{1}{\langle k \rangle}$$
Questo significa che più la rete è **densa**, più grande deve essere la frazione di nodi rimossi per distruggerla; tuttavia $f_c$​ è sempre **finito**, quindi ogni rete casuale collassa dopo la rimozione di una certa percentuale di nodi.

>[!caution] Ricorda
>Nelle reti _scale-free_, invece, la distribuzione dei gradi segue una legge di potenza $p(k) = k^-\gamma$ e, se l'esponente $\gamma<3$, il secondo momento diverge: $\langle k^2 \rangle$ che tende all' $\infty$ per $N$ che tende all'$\infty$. Quindi $f_c$ diventa: $$1-\frac{1}{\infty} = 1$$ per frammentare completamente una rete _scale-free_ bisognerebbe **rimuovere tutti i nodi**

## Variazione della robustezza al variare del parametro $\gamma$

La robustezza di una rete _scale-free_ dipende fortemente dall’esponente γ. Questo parametro controlla quanto la rete è “sbilanciata” verso la presenza di hub. Quando γ è grande (per esempio $\gamma = 4$) la distribuzione dei gradi è più stretta: quasi tutti i nodi hanno un numero simile di connessioni e la rete si comporta come una rete casuale di tipo _Erdős–Rényi_. In questo caso esiste una **soglia critica finita** $f_c ≈ 0.66$: rimuovendo circa i due terzi dei nodi, la componente gigante scompare e la rete si frammenta.

Quando $\gamma$ diminuisce, la distribuzione diventa più ampia e compaiono pochi nodi con grado molto elevato. Per $\gamma = 3$ la rete risulta già più resistente, mentre per $\gamma < 3$ (ad esempio $\gamma = 2$) il secondo momento $\langle k^2 \rangle$ diverge e la soglia critica tende 1. In questo regime, anche eliminando quasi tutti i nodi, la rete **non perde la sua componente gigante**: gli hub rimasti garantiscono comunque la connettività globale.

Possiamo formalizzare questo comportamento con l'equazione: $$f_c = \begin{cases}
1 - \dfrac{1}{\dfrac{\gamma-2}{3-\gamma} k_{\min}^{\gamma-2} k_{\max}^{3-\gamma} - 1}, & 2 < \gamma < 3 \\
\\
1 - \dfrac{1}{\dfrac{\gamma-2}{\gamma-3} k_{\min} - 1}, & \gamma > 3
\end{cases}$$
Vediamo come per $\gamma > 3$ la soglia critica dipende solo da $\gamma$ e dal primo minimo $k_{min}$, mentre per $\gamma<3$ il grado massimo $k_{max}$ cresce con la dimensione della re $N$, portando $f_C$ a 1 nel limite 
$N$ $\rightarrow$ $\infty$

![[Pasted image 20251102164253.png|600]]

Il grafico mostra come la robustezza di una rete _scale-free_ dipenda dal valore dell’esponente$\\gamma$ che caratterizza la distribuzione dei gradi. Sull’asse orizzontale è riportata la frazione di nodi rimossi $f$$, mentre sull’asse verticale è rappresentata la probabilità che un nodo venga rimosso. Le tre curve corrispondono a reti con valori diversi di $\gamma$. Quando è alto, come nel caso $\gamma = 4$, la rete si comporta in modo simile a una rete casuale, in cui i nodi hanno tutti più o meno lo stesso numero di connessioni; in questo caso la rete si frammenta rapidamente e perde la sua componente gigante dopo la rimozione di una frazione finita di nodi, intorno a due terzi del totale. Al diminuire di $\gamma$, la distribuzione dei gradi diventa più ampia e la rete risulta sempre più dominata da pochi nodi hub con un numero di connessioni molto elevato. Per $\gamma = 3$ la rete mostra già una maggiore resistenza, ma è nel caso $\gamma = 2$ che la differenza diventa evidente: anche rimuovendo quasi tutti i nodi, la rete rimane per lo più connessa. 

>[!caution] Osservazione
>Questo accade perché, quando $\gamma$ è minore di 3, il secondo momento della distribuzione dei gradi diverge con la dimensione del sistema, e di conseguenza la soglia critica tende a uno.
## Robustezza nei network finiti

In teoria, per una rete _scale-free_ con esponente $\gamma<3$ la soglia critica tende a 1 solo se il numero massimo di connessioni cresce indefinitamente, cioè quando $N \rightarrow \infty$. 
Nelle reti reali, invece, $N$ è grande ma **finito**, quindi $f_c$​ non raggiunge mai esattamente 1, ma **si avvicina moltissimo**.

Dato che per le reti Scale-Free: $$k_{max} = k_{min}*N^\frac{1}{\gamma-1}$$
Possiamo aggiungere la relazione di crescita di $k_{max}$ nella formula $f_c$. si ottiene: $$f_c \approx 1- \frac{C}{N*\frac{3-\gamma}{\gamma-1}}$$
dove $C$ è una costante che raccoglie i termini indipendenti da $N$. All’aumentare della dimensione della rete $N$, la soglia $f_c$​ si avvicina sempre più a 1; quindi **più grande è la rete, più è difficile distruggerla con guasti casuali**

![[Pasted image 20251102173001.png]]

La tabella riassume i valori della soglia di frammentazione $f_C$​ per diverse reti reali, mettendo a confronto la loro risposta alla rimozione casuale e mirata di nodi. Si osserva che nella quasi totalità dei casi le reti reali resistono meglio ai guasti casuali rispetto alle loro controparti completamente randomizzate: per distruggerle è necessario rimuovere una frazione maggiore di nodi. Ciò conferma la presenza di una robustezza, dovuta alla forte eterogeneità nella distribuzione dei gradi e alla presenza di pochi hub molto connessi. Fanno eccezione la rete elettrica, la rete degli attori e quella delle citazioni scientifiche Al contrario, quando si passa da guasti casuali ad attacchi mirati, tutti i valori di $f_c$​ crollano drasticamente: bastano pochi nodi ad alto grado per mantenere la connettività globale, quindi eliminarli provoca un collasso quasi immediato. In sintesi, la tabella dimostra sperimentalmente che le reti reali sono **molto resistenti ai guasti casuali** ma **estremamente vulnerabili agli attacchi mirati**, in perfetto accordo con le previsioni teoriche del modello _scale-free_.
# Tolleranza agli attacchi

Come abbiamo detto, i nodi hub svolgono un ruolo fondamentale nel mantenere la connettività globale delle reti scale-free. Ipotizziamo però un caso in cui la rimozione non sia casuale ma mirata.
Di base la rimozione di un singolo hub non dovrebbe frammentare la rete, tuttavia, dopo la rimozione di diversi pochi hub, grandi porzioni della rete si disconnettono. Nelle reti Scale-free questo fenomeno è molto più rapido rispetto alle reti casuali: esiste un punto critico, con un valore molto basso, per cui basta eliminare una piccola frazione dei nodi hub per disintegrare la rete.

![[Pasted image 20251030160226.png|500]]

Rispetto al grafico precedentemente mostrato, come vediamo dalla curva viola, quando si rimuovono i nodi in ordine decrescente di grado, il comportamento è l'opposto:

- Dopo la rimozione di appena il 20-25% dei nodi, la rete collassa bruscamente.

Il valore di $P_{\infty}(f)$ crolla quasi a zero e la rete si frammenta in tanti piccoli gruppi scollegati

>[!caution] Osservazione
> Le reti _scale-free_ sono **robuste ai guasti casuali**, ma **estremamente fragili ad attacchi mirati**

Un attacco mirato **non si limita a rimuovere pochi nodi**, ma **ristruttura completamente la rete**, abbassando il grado massimo e riducendo la connettività dei nodi restanti.

Paul Baran fu il primo a intuire che la **topologia della rete** determina la sua **capacità di sopravvivere a guasti o attacchi**.  
La sua idea di una rete distribuita anticipò il principio fondamentale delle reti moderne: la **resilienza attraverso la decentralizzazione**.  
Anche se Internet non seguì esattamente il modello “mesh” proposto, ne conservò lo spirito, diventando il primo esempio reale di **rete robusta e decentralizzata su scala globale**.

![[Pasted image 20251102174007.png|600]]

## Fallimenti in cascata

In una rete reale, l’attività di ciascun nodo **dipende dai nodi vicini**.  
Quando un nodo si guasta, i suoi collegamenti vengono interrotti e questo può compromettere il funzionamento dei nodi connessi a lui, provocando **fallimenti successivi**.  
Si innesca così una **cascata di guasti** (failure cascade) che può diffondersi rapidamente in tutta la rete.
### Caratteristiche comuni dei guasti a cascata

- **L’evento iniziale è limitato**:
  il guasto di partenza coinvolge solo un piccolo numero di nodi o addirittura uno solo; di per sé non altera in modo significativo la struttura della rete.
- **Il guasto si propaga**  
  i nodi connessi al nodo fallito subiscono un aumento di carico, una perdita di informazione o di energia;  questo li porta, a loro volta, a guastarsi → la rete trasmette il problema lungo i suoi legami. 
- **Il fallimento diventa sistemico**  
  dopo diversi passaggi, molti nodi perdono la capacità di svolgere la loro funzione; l’intera rete subisce un **collasso graduale ma irreversibile**, anche se la causa iniziale era locale.

Il “domino effect” è la forma più intuitiva di guasto a cascata e rappresenta una delle principali **minacce per la stabilità delle reti reali**.

![[Pasted image 20251102174706.png|500]]

L’immagine mostra tre esempi di **fenomeni reali che seguono leggi di potenza**, tutti interpretabili come **processi di cascata**: guasti elettrici, diffusione di informazioni sui social e terremoti. In ciascun grafico, la variabile $s$ misura la _dimensione dell’evento_, mentre l’asse verticale rappresenta la **probabilità** che un evento di quella grandezza si verifichi. 

I grafici dimostrano che i **guasti a cascata e le dinamiche di propagazione** (che si tratti di energia, informazione o stress meccanico) **seguono principi universali**, tipici dei sistemi complessi con interazioni non lineari. Come mostrato i **piccoli eventi sono molto frequenti**, ma esistono **eventi rari e catastrofici** che non possono essere trascurati.